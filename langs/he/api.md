---
title: API
description: הסבר של כל ה-API של Solid
sort: 0
---

# תגובתיות בסיסית

הגישה הכללית של Solid לתגובתיות (ריאקטיביות) היא לעטוף כל חישוב (computation) תגובתי בפונקציה, ולקרוא לפונקציה הזאת כשהתלויות (dependencies) שלה מתעדכנות. מהדר ה-JSX של Solid גם עוטף את רוב ביטויי ה-JSX (קוד בתוך סוגריים מסולסלים) בפונקציה, ואז הם מתעדכנים בצורה אוטומטית (וגורמים לשינויים מתאימים ב-DOM) כאשר התלויות שלהם מתעדכנות.
ליתר דיוק, הקריאה החוזרת לפונקציה קורית כאשר הפונקציה נקראת ב**תחום עוקב (tracking scope)** כמו למשל ביטוי JSX או קריאה ל-API שבונה "חישובים" (createEffect, createMemo, וכו'). כברירת מחדל, התלויות של פונקציה הן תחת מעקב באופן אוטומטי כאשר הן נקראות בתחום עוקב, על ידי הבחנה מתי הפונקציה קוראת סטייט תגובתי (למשל דרך getter של אות או מאפיין של store). כתוצאה מכך, באופן כללי אין לכם צורך לנהל תלויות בעצמיכם (אבל אם המעקב האוטומטי אחר תלויות אי פעם אינו מפיק את התוצאה הרצויה, באפשרותכם [לעקוף את מעקב התלויות](#reactive-utilities)). הגישה הזאת הופכת את התגובתיות ל**ברת-הרכבה (composable)**: קריאה לפונקציה בתוך פונקציה אחרת באופן כללי תגרום לפונקציה הקוראת לירוש את התלויות של הפונקציה הנקראת.
